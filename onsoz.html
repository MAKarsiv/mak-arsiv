<html>
    <head>
        <title>Ön Söz</title>
        <style>
            
        </style>
    </head>
    
    <body bgcolor="black" text="yellow" link="olive" alink="olive" vlink="olive">
        <font face="Courier New">
            <h2>
                Ön Söz
            </h2>
            <p>
                Bu arşiv 1994 yılında gerçekleşen Akıncılar kazasında
                ortaya çıkmış ve devlet tarafından müsadere edildiği söylenmiştir.
            </p>
            <p>
                Arşiv içeriği incelendiğinde, içeriğin kazazedelerden tamamen
                bağımsız olduğu tespit edilmiştir. Olayda hayatını kaybeden
                şahısların hiçbirinin bahsi arşiv verilerinde edilmemektedir.
            </p>
            <p>
                İçten bir dille yazdığım bu belgelerde arşivde bulunan verileri, teorileri, ve 
                yaptığım bazı tespitleri bulabilirsiniz. Ancak emin olduğum
                şey şudur ki, bu verilerin halka arz edilmeme gerekliliğidir. 
                Kesinlikle ve kesinlikle bu bilgiler su üstüne çıkmamalı.
                Bu kaza gerçekleşmemeliydi ve bu arşiv ortaya çıkmamalıydı.
                Doğrudan alıcıya iletilmeliydi. Bu yüzden, bu bilgileri 
                şifreli kanallardan yayınlıyorum. Ayrıca kendi yöntemlerimle, 
                güvenlik önlemi için, her gözün her bilgiye kolay ulaşamaması 
                için bazı kısımları filtreleyerek aktarıyorum. Sanıyorum ki
                iletilmesi gereken partiler bu bilgileri süzüp doğru bir 
                biçimde icra edecektir.
            </p>
            <p>
                Kullandığım yöntemlerden biri karışık şifreleme. Bazı belgelerin
                has hali doğrudan okunduğu gibi değil, bir takım çözümlere tabi
                tutularak ortaya çıkacaktır. Diğer kullandığım yöntem ise
                dezenformasyon. Okuduğunuz her bilgi doğru olmayabilir. Yetkili 
                kişiler okuduklarını süzgecinden geçirip gerçeğe ulaşacak
                kapasitededir. Bu yöntemi kullanmamın sebebi ise, er ya da geç,
                ister zamanlı ister zamansız, bu yazdıklarım şifreli kanallar
                aracılığıyla yayınladığından belki ertesi günü, belki de yıllar 
                sonra halkın karşısına, gün yüzüne çıkacaktır. Öyle ki sıradan
                halkı dezenformasyon yöntemiyle yanlış yönlendirmek, hassas 
                bilgilerin hızlıca yayılmasını engelleyecektir.
            </p>
            <p>
                Vardığım diğer bir sonuç da kazada ölen kişilerin ihtiyari 
                olduğudur. Arşivin önemi, ilgi odağımı tamamen görevde can veren 
                şahıslardan uzak tutmama sebep oldu. Dolayısıyla bu sayfalarda 
                ölen kişilerin geçmişlerinden bahsedilmeyecektir. Bu kişilerin
                araştırılması, devlet istihbaratının sorumluluğundadır, benim değil.
            </p>
            <p>
                Toplam 3 yılımı bu arşivi idrak edip bilgileri düzenlemeye ayırdım.
                Kendimi soyutladım. Hırslı ve meraklı olmam bu ızdırabı çekmeme sebep 
                oldu. Gerçeği öğrenme isteği gözümü kör etti, beni mahvetti. Gel görelim ki işimi 
                tamamladım ve bu sayfaları toparladım. Bu her ne kadar benim 
                için bir zafer olsa da aynı zamanda bir intihar. Adresimi ve 
                iletişim bilgilerimi not olarak bıraktım. Fiziksel arşiv bu adreste. 
                Evet, bilgileri ulaştıracağım kişiler işlerini kolaylaştırmamdan memnun 
                kalmıştır, çünkü yıllar boyu bu arşivi aradılar ancak bulamadılar, 
                kaza sonrası güç kaybetmiş olmalılar. Halbuki her şey meydandaydı. 
                Ancak hayatta kalışımı -her ne kadar mikroskobik bir olasılık da 
                olsa- bu sayfaları ilk önce onların değil, başkasının bulması ihtimaline, 
                ve bana beni koruyabilecek, bana daha önce ulaşabilecek başka bir gücün 
                varlığı ihtimaline dayıyorum.
            </p>
            <p>
                Bahsettiğim kişiler kötü taraf değil. Sadece bilinmemeleri 
                gerekiyor. Kim olduklarını boşuna irdelemeyin, ancak bilin ki 
                yaptıkları iş ülkeyi ayakta tutuyor. Bildiğim şeylerden 
                ötürü yaşamaya devam etmemi isteyeceklerini düşünmüyorum. 
                Ancak bilin ki; bu, benim de vatani görevim.
            </p>
            <h5>Canım bu vatana feda olsun. </h6>
            <p>
                <a href="anasayfa.html">Ana Sayfa</a>
            </p>
            <address>
                İletişim: [GİZLENDİ]<br>
                Adres: [GİZLENDİ]
            </address>
    </body>
</html>

